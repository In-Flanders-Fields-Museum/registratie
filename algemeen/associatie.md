---
layout: page
title: Associaties
parent: Algemene Registratie
nav_order: 5
---

# Associaties

<details open markdown="block">
  <summary>
    Table of contents
  </summary>
  {: .text-delta }
1. TOC
{:toc}
</details>

In dit tabblad worden geassocieerde personen en instellingen en onderwerpen, gebeurtenissen en geografische trefwoorden genoteerd.

## **Geassocieerde persoon/instelling**


Hier worden personen of instellingen genoteerd die op een bepaalde manier gerelateerd zijn aan een collectiestuk, maar er niet de vaardiger van zijn of er niet op afgebeeld zijn. Een persoon die al toegevoegd is als afgebeelde persoon hoeft niet nogmaals genoteerd te worden als geassocieerd persoon. Ook wanneer een persoon al genoteerd werd als de vervaardiger van het collectiestuk, dan hoeft hij hier niet meer genoteerd te worden als geassocieerd persoon.

Instellingen, organisaties en militaire entiteiten die op een bepaalde manier gerelateerd zijn aan een object dienen altijd als geassocieerde instelling geregistreerd te worden en niet in het tabblad iconografie.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;**Soort naam**

Selecteer in dit veld de soort naam waarmee de geassocieerde persoon of instelling aangeduid wordt. Voor personen is dit “persoon”. Voor families is dit “familie”. Voor instellingen en organisaties is dit “instelling” en voor militaire entiteiten is dit “dienstonderdeel”.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;**Naam**

Noteer in dit veld de naam van de personen of instellingen die je met het beschreven object kan associëren. Noteer hier alleen gegevens die niet op een ander tabblad vermeld kunnen worden (dus niet de verwervingsbron, eigenaar, vervaardiger etc.).

Schrijfinstructies personen:
  -	Schrijf de naam van een persoon altijd als "achternaam, voornaam"
  -	Uitzonderingen: vorsten etc.

Schrijfinstructies instellingen:
  -	Gebruik voor instellingen en organisaties de officiële schrijfwijze. Verkies de Nederlandstalige benaming voor Belgische instellingen en organisaties, tenzij de officiële naam niet Nederlandstalig is.
  -	Gebruik voor militaire entiteiten de schrijfwijze zoals ze in de Namenlijst opgenomen werd.

In geval van meerdere geassocieerde personen of instellingen, herhaal je dit veld voor elk persoon/instelling die je opneemt.

## **Geassocieerd onderwerp**

Dit zijn bredere thema’s of trefwoorden die op een bepaalde manier geassocieerd zijn met een object, foto, etc. Ook worden in dit veld relevante geografische trefwoorden en gerelateerde gebeurtenissen genoteerd.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;**Soort onderwerp**

Selecteer in dit veld de soort van het geassocieerde onderwerp. Voor onderwerpen is dit “onderwerp”. Voor gebeurtenissen is dit “gebeurtenis” en voor geografische trefwoorden is dit “geografie”.

Een gebeurtenis kan gesitueerd worden in tijd en/of ruimte. Feestdagen als Pasen, Nieuwjaar en Valentijn, maar ook meer algemene trefwoorden als “onderwaterzetting” zijn geen gebeurtenissen, maar onderwerpen. “Kerstbestand, 1914” is wel een gebeurtenis.

Begraafplaatsen, monumenten, maar ook schoolkolonies en medische instellingen zijn allemaal geografische trefwoorden en krijgen als soort onderwerp “geografie”.
  -	bv. "Institut Militaire Belge des Invalides et Orphelins de la Guerre (Port-Villez)" is een geografisch trefwoord en geen geassocieerde instelling.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;**Onderwerp**

Noteer in dit veld een relevant geassocieerd onderwerp, geografisch trefwoord of een relevante geassocieerde gebeurtenis.

Bepaalde associaties zijn hiërarchisch gestructureerd en bevatten meer specifieke sub-associaties. Wanneer van toepassing wordt er gekozen om een sub-associatie toe te voegen in plaats van de hoofd-associatie. 

*Voorbeeld* 

“medische zorg” is een hoofd-associatie en is onderverdeeld in vier sub-associaties: “eerste hulpverlening”, “plastische heelkunde”, “revalidatie” en “oorlogshospitalen en hulpposten”. 
  -	Bij een foto van een militair die eerstehulpverlening toedient wordt er gekozen om “eerstehulpverlening” toe te voegen als associatie i.p.v. “medische zorg”
  -	Indien geen enkel van de sub-associaties van toepassing is, wordt gewoon "medische zorg" toegevoegd (bv. een portretfoto van een verpleegkundige)

Sommige associaties dienen altijd in combinatie gebruikt te worden.
  -	Zo worden aan een foto van een schoolkolonie altijd de volgende geassocieerde onderwerpen toegevoegd: “vluchtelingen”, “onderwijs”, “schoolkolonie”.
  -	Indien de specifieke schoolkolonie gekend is, wordt deze ook toegevoegd, maar als geassocieerd geografisch trefwoord.

In geval van meerdere geassocieerde onderwerpen/geografische trefwoorden/gebeurtenissen, herhaal je dit veld voor elk onderwerp/geografische trefwoorden/gebeurtenis dat je opneemt.
