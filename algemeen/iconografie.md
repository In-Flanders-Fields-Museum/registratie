---
layout: page
title: Iconografie
parent: Algemene Registratie
nav_order: 5
---

# Iconografie

<details open markdown="block">
  <summary>
    Table of contents
  </summary>
  {: .text-delta }
1. TOC
{:toc}
</details>

In dit tabblad wordt geregistreerd wie of wat er op een foto, kunstwerk of ander soort object afgebeeld wordt.

**Afgebeelde persoon/instelling**

*Soort naam*

Selecteer in dit veld de soort naam waarmee de afgebeelde persoon aangeduid wordt: “persoon”.

Enkel personen worden als afgebeelde persoon in het tabblad “Iconografie” geregistreerd. Een instelling of een volledige familie kan geen iconografie zijn, maar worden geregistreerd in het tabblad “Associaties” als geassocieerde persoon/instelling.

*Naam*

Noteer de officiële of meest gebruikte naam of voorna(a)m(en) van de perso(o)n(en) die op het object wordt/worden afgebeeld. In geval van meerdere afgebeelde personen, herhaal je dit veld voor elke naam die je opneemt. Eerst vermeld je de afgebeelde personen die op de voorgrond staan, daarna de afgebeelde personen die op de achtergrond staan.

Probeer bij het noteren van afgebeelde personen enkel de relevante personen op te nemen.

Schrijfinstructies:
  -	Schrijf de naam van een persoon altijd als "achternaam, voornaam"
  -	Uitzonderingen: vorsten etc.

vb. Van Sassenbrouck, Achille

**Afgebeeld onderwerp**

*Soort onderwerp*

Selecteer in dit veld de soort van het onderwerp dat afgebeeld wordt op een object. Dit is altijd “onderwerp”.

*Onderwerp*

Noteer in dit veld het afgebeelde onderwerp. Dit afgebeelde onderwerp kan een object, symbool, (mythologisch) dier, voertuig, menselijke rollen, ... zijn.

Voorbeelden
-	Objecten: gasmasker, veldkeuken, periscoop, aardappelen, ...
-	Symbolen: vredesduif, adelaar, Germania (personificatie), klaproos, ...
-	(mythologische) dieren: hond, draak, duif, paard, ...
-	Menselijke rollen: brancardier, verpleegkundige, kind, arbeider, ...

In geval van meerdere afgebeelde onderwerpen, herhaal je dit veld voor elk onderwerp dat je opneemt.

Probeer bij de registratie van afgebeelde onderwerpen enkel de relevante onderwerpen op te nemen. Noteer enkel datgene dat duidelijk zichtbaar is en niet de zaken die meer op de achtergrond afgebeeld worden. De volgende voorbeelden moeten niet genoteerd worden als iconografie:
  -	bv. Een paard dat op de achtergrond van een foto staat en niet het onderwerp van de foto is.
  -	bv. Wanneer een militair een gasmasker in de hand heeft, maar dit niet duidelijk zichtbaar is.

Bepaalde iconografische onderwerpen worden altijd toegevoegd in combinatie met een gerelateerde associatie (zie tabblad "Associaties"). Zo wordt medische iconografie altijd toegevoegd in combinatie met de associatie “medische zorg” of wordt een voertuig, zoals “ambulance” niet enkel toegevoegd in combinatie met de associatie “medische zorg”, maar ook met de associatie “transport”.

Voorbeelden

| Iconografie     | Associatie           |
|-----------------|----------------------|
| verpleegkundige | medische zorg        |
| gasmasker       | chemische oorlogsvoering |
| onderzeeër      | zeevaart             |
| bommenwerper    | luchtvaart           |
| klaproos        | herdenkingsbloemen   |
| aardappelen     | voedsel              |
| accordeon       | muziek               |
| sigaret         | rookwaren            |

